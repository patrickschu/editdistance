

<Quid: numerus currens: 7
<Author(s)/writer(s): King Henry V
<Place of author: x
<Sex of author(s): male
<Age of author: 30
<Status of author: royal
<Recipient: Aldermen of London
<PLace of recipient: London
<SEx of recipient: male
<ADdress of recipient: other
<Relation of correspondents: distant
<Ranks of correspondents: downwards
<Exact date: 1417
<Century (in quarters): 1/15
<Educational background: educated
<Dialect: London

<King Henry V to the Aldermen of London (1417a),
<A book of London English, eds. Chambers & Daunt, p. 67.

$I Littera domini Regis Maiori and Aldremannis missa.

$I   By the Kyng -- Trusty and wel-beloued, We grete yow often
$I tymes wel, Doyng yow to vnderstande for youre confort that by
$I the grace of god we ben sauely arryued into oure lond of Nor_mandie,
$I with all oure subgitz ordeyned to goo with vs for the
$I ferst passage; and this day, the Euen of Seint Laurence, aboute
$I mydday was yolden vn-to us the Castell of Touque, a-boute the
$I whiche our wel-beloued cosyn therle of Huntyngdon lay, and the
$I keyes of the sayd castell deliuered vnto vs withoute shedyng of
$I cristen blood, or deffense mad by oure enemys; the whech Castel
$I is an honneur, and all the viscountie and Lordshippes of Auge
$I halden ther-of, as we ben enfourmed by such men as were ther
$I yn. Wherof we thanke god lowely that hym lust of high grace
$I to shewe vnto vs so faire begynnyng in our present voiage,
$I Desiryng Also that ye thanke god therof in the most best wyse
$I that ye can and that ye sende vs fro tyme to tyme suche tydyng,
$I be komerys be-thwene, as ye haue in that syde the see. Yeuen
$I vnder our signet, at our sayd Castel of Touque, the ix day of
$I Aost.


