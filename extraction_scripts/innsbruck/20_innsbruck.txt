

<Quid: numerus currens: 19
<Author(s)/writer(s): Agnes Paston, * c.1400
<Place of author: Norwich
<Sex of author(s): female
<Age of author: -40+
<Status of author: gentry
<Recipient:William Paston I, 1378-1444
<PLace of recipient: x
<SEx of recipient: male
<ADdress of recipient: personal
<Relation of correspondents: wife to husband
<Ranks of correspondents: equal
<Exact date: 1440
<Century (in quarters): 2/15
<Educational background: educated
<Dialect: EM

<Agnes Paston to William Paston I (1440),
<The Paston Letters, ed. Davis, p. 3.

$I To my worshepefull housbond W. Paston, be this lettere
$I takyn.

$I DERE housbond, I recomaunde me to yow, &c. Blyssyd be God,
$I I sende yow gode tydynggys of the comyng and the brynggyn
$I hoom, of the gentylwomman that ye wetyn of fro Redham this
$I same nyght, acordyng to poyntmen that ye made therfor yowre
$I self. And as for the furste aqweyntaunce betwhen John Paston
$I and the seyde gentilwomman, she made hym gentil chere in
$I gyntyl wyse, and seyde he was verrayly yowre son. And so I hope
$I ther shal nede no gret trete betwyxe hym.
$I The parson of Stocton toold me yif ye wolde byin here a
$I goune, here moder wolde yeue therto a godely furre. The goune
$I nedyth for to be had, and of coloure it wolde be a godely blew
$I or ellys a bryghte sanggueyn.
$I I prey yow do byen for me ii pypys of gold. Yowre stewes do
$I weel.
$I The Holy Trinite have yow in governaunce. Wretyn at Paston
$I in hast the Wednesday next after Deus qui errantibus, for de_faute
$I of a good secretarye, &c.
$I Yowres, AGNES PASTON


