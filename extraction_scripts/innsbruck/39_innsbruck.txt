

<Quid: numerus currens: 38
<Author(s)/writer(s): Agnes Paston, * c.1400
<Place of author: Paston
<Sex of author(s): female
<Age of author: 40+ (c.51)
<Status of author: gentry
<Recipient: John Paston
<PLace of recipient: London
<SEx of recipient: male
<ADdress of recipient: personal, mother to son
<Relation of correspondents: family
<Ranks of correspondents: equal
<Exact date: 1451
<Century (in quarters): 3/15
<Educational background: educated
<Dialect: EM

<Agnes Paston to John Paston I (1451),
<The Paston Letters, ed. Davis, pp. 19-20.

$I Address: To John Paston, dwyllyng in the Tempyll at London,
$I   be this letter delyverid in haste.

$I I gret you well, and lete you wete that Warne Harman, on the
$I Sonday after Hallumes Day after ensong, seyd oponly in the cherch
$I 3erde that he wyst wyll that and the wall were pud doun, thou
$I he were an hondryd myle fro Paston he wyste well that I wolde
$I sey he ded yt, and he xuld bere the blame; seying, `Telle yte here
$I hoso wyll, thou it xuld coste me xx nobyllys it xall be pud doun

<p. 20

$I ayen.' And the seyd Warnys wyfe wyth a loude vosse seyd, `All
$I the devyllys of hell drawe here sowle to hell for the weye that
$I she hat mad.'
$I    And at evyn a sertyn man suppyd wyth me, and tolde me that
$I the patent grantyt to closse but a perch on bred, and that I had
$I clossyd more than the grant of the patent is, as men seyd. And
$I John Marchall tolde me that there was a thryfty woman come
$I forby the watteryng and fond the wey stoppyde and askyd hym
$I ho had stoppyd the weye; and he seyd they that had pore to yeve
$I it, and askyd here wat was freere than yyfte. And she seyd she
$I sey the day that Paston men wold not a sofferyd that.
$I    And God be wyth you. Wretyn at Paston on Monday after
$I Hallumys Day.
$I                            Be youre modyr, Annes Paston.


