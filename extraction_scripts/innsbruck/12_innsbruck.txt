

<Quid: numerus currens: 11
<Author(s)/writer(s): King Henry V, *1387
<Place of author: Mant, France
<Sex of author(s): male
<Age of author: -40 (32)
<Status of author: royal
<Recipient: group
<PLace of recipient: London
<SEx of recipient: male
<ADdress of recipient: Trusty and Welbeloved
<Relation of correspondents: distant
<Ranks of correspondents: downwards
<Exact date: 1419
<Century (in quarters): 1/15
<Educational background: educated
<Dialect: standard

<King Henry V to Citizens of London (1418c),
<A book of London English, eds. Chambers & Daunt pp. 73-74.

$I Littera domini Regis missa Maiori Aldermannis &
$I                    comunibus.

<p. 74

$I   Trusti and Welbeloued, We grete yow wel, And late you wete
$I to youre comfort that we been in good heele and prosperite of
$I oure persone, blessed be god, which graunte you always soo to bee;
$I Ferthermore as touching tithinges, we signifie vnto yow þat god of
$I his grace, worshiped be he, hath sent in to our handes our Toun
$I of Pontoyse, and hough proffitable þe hauyng of it is vnto vs John
$I Palyng, þe bringer of þis, can enfourme you. And we pray you
$I thankeþ god þerof, and of alle his gracious soondes þat he send_eth
$I vs. And forasmoch as our aduerse partie wol noo pees nor
$I accord haue wiþ vs, but finally haue refused al meenes of pees,
$I We be compelled ayein to werre thorough þair default, as he wot
$I þat al knoweþ. To whoos mercy we trust, for our good wil and
$I redinesse to þe pees, to haue þe better spede heraftur, þe which
$I we recomende to your good prayers wiþ al our herte; And god
$I haue you in his keping. Yeuen vnder our signet, at our town of
$I Mant, þe v day of Augst.
$I   To our trusty and welbeloued þe Mair, Shirreues,
$I   Aldermen, and communs of our Citee of London. Tolyes.


