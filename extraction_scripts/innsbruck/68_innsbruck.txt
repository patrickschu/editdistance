

<Quid: numerus currens: 67
<Author(s)/writer(s): Richard Cely the Elder (+ c.1482)
<Place of author: London
<Sex of author(s): male
<Age of author: 40+
<Status of author: merchant
<Recipient: George Cely
<PLace of recipient: Calais
<SEx of recipient: male
<ADdress of recipient: thee; none
<Relation of correspondents: family (father to son)
<Ranks of correspondents: equal
<Exact date: 1476
<Century (in quarters): 4/15
<Educational background: educated
<Dialect: x

<Richard Cely the elder to George Cely at Calais (1476/7),
<The Cely Letters, ed. Hanham, pp. 10-11.

$I              Jhesu M=l=iiij=c= lxxvj

$I I grete the wyll, and I haue grete marvele that ye wryt not to me
$I no letters of syche ty[dy]ngys as [ye] haue at Caleys, the weche
$I ys meche speche of at London, for the weche I cannot wryt to the
$I nothyng for lake of understan[d]yng how it stand in the pertys
$I of the Dewke of Borgens londys and the Kyng of Franse, for here
$I ys strange spekyng, for the weche I pray the be wyse, and be not
$I or-haste in sale and delyueryng of good into Flanders, for I fere
$I me sore of ware, and the Dewke be dede, as it ys sayd, and the

<p. 11

$I Kyng of Franse enterd into Pecardy, as men saye, for the weche
$I I pray the se wyll to. And also sayb to Thomas Kesten that he
$I promysyd to me that the x s. of sarplere scholl be payd to John
$I Tate, the weche ys not payd, for the wche I haue grete callyng
$I for the payment there, and Wyll Maryon and Robard Cely for
$I there perte, for the weche I am not wyll plesyd wyt Kesten for
$I that mater, werefor wryt me answere wat he saythe, and also wat
$I pontment makyt wyt Byfylde and all hoder men there as he ys
$I intreted to, and saye to Thomas Kesten I tryste to hym that he
$I wyll haue in rememborans ys promyse made to me wan I
$I delyuerd hym plate, that I schall be plesyd wyt som payment of
$I hym wtt hoder men. And he wyll do soe I schall be ys good
$I frende, and that he schall wyll understand in tyme to com, for
$I the weche I wyll be glade for to doe for hym and wyll hymselve.
$I I wryt no more to the at thys tyme, but Jhesu kepe you. Wryt at
$I London the xxvj day of Jeneuer in grete haste.
$I                              per Rychard Cely.

<Dorse: To Jorge Cely the elder at London be thys delyuer. (Seal and drawing
<of shield.)


