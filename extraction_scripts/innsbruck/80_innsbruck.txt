

<Quid: numerus currens: 79
<Author(s)/writer(s): Dame Elizabeth Stonor (+ 1479)
<Place of author: London
<Sex of author(s): female
<Age of author: 40+
<Status of author: gentry
<Recipient: Sir William Stonor
<PLace of recipient: x
<SEx of recipient: male
<ADdress of recipient: personal
<Relation of correspondents: family (first wife to husband)
<Ranks of correspondents: equal
<Exact date: 1478
<Century (in quarters): 4/15
<Educational background: educated
<Dialect: x

<Dame Elizabeth Stonor to Sir William Stonor (21 August, 1478)
<The Stonor Letters and Papers 1290 â€“ 1483, ed. Charles Lethbridge Kingsford, Vol. II
<Letter 226, pp. 66-67.

$I Jhesus.        
$I Ryght enterly and my moste specyall belovyd husband, I recomaunde 
$I me to yow yn the moste harty wyse, desyryng to here of yowre welefare 
$I &c., thankyng yow of yowre lettyr and of yowre partrechys. And for 
$I Robert Warner, he ys cum to towne: dyverce of yowre servantys and 
$I myne have spoken with hym: he seyeth that he can receyve no money 
$I as yet, notwithstondyng he yntendyth to speke with me or he departe, 
$I and wyll content me yef he may. I pray God that he may so do. Also 
$I I pray yow to send me a answere of the mater that I wrote to yow for 
$I the Lumbarde. And yef hyt myght plese yow to take the labur to 
$I ryde ovyr, then ye may answere to the mater yowre selfe, whyche wyll 
$I be to me grete hartes ese and plesure: for I thynke hyt ryght longe 
$I syth I speke with yow.    Syr, I truste to Jhesu to se yow here yn shorte
$I tyme. No more to yow at thys tyme, [but] Jhesu preserve yow yn hys 
$I kepyng. Wrytyn at Lundun the Fryday afore sent Bartylmewys day.

<p. 67

$I By your owne wyff Elysabeth Stonore.
$I To my most enterly belovyd husband Syr Wylliam Stonore, knyght.


