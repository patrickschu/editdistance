

<Quid: numerus currens: 53
<Author(s)/writer(s): Jane Stonor
<Place of author: Stonor
<Sex of author(s): female
<Age of author: 40+
<Status of author: gentry
<Recipient: Thomas Stonor
<PLace of recipient: London
<SEx of recipient: male
<ADdress of recipient: x
<Relation of correspondents: family
<Ranks of correspondents: equal
<Exact date: c. 1470
<Century (in quarters): 3/15
<Educational background: educated
<Dialect: Oxfordshire?

<Jane Stonor to Thomas Stonor (c. 1470)
<The Stonor Letters and Papers 1290 – 1483, ed. Charles Lethbridge Kingsford, Vol. I
<Letter 106, p. 110.

$I Syr, I recommande me unto yow as lowly as I cane: pleseyt yow to
$I wyte I have ressevyde a byle frome yow wherby I undyrstonde My lorde
$I Morlay dissyrres to sugiorne with yow: what answere þat ye have
$I 3evyn hym I cannot undyrstond be your bylle: I soposse your mynid
$I was apon sum odyr materys when þat ye wrotyt, bot and ye have not
$I granttyde, I beseke yow to aschusyt and to contend your litylle abyd_dynge
$I at home, and allso þe joberde of yowr chelder and of all your howys
$I at your hasty goyng in to Devenscheyr: for and your abyddyng at home
$I be no nodyrwyse þan yt ys, þat wolle be [non]e profete unto yow and
$I hertes ese unto me: raythere breke up housallde þan take sugiornantes,
$I for servantes be not so delygent as þei were wonto bee. Now farewelle,
$I goode syr, and Gode 3eve yow goode nyghte and brynge yow welle
$I home and in schorte tyme. Wrytyn at Stonor apon Sante Symon and
$I Judes daye at eve.

$I Be your awne Jayn Stonor.
$I [In dorso] Ples yt yow to be remembyrde apon genciayn, ruberbe,
$I bays, cappys, pouttys, cheverellaseys, a nounce of flayt selke, lasses,
$I tryacyl.
$I To my brodyr Stonor in hast, at þe Swerde in Fletestrete.


