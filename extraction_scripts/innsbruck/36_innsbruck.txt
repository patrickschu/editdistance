

<Quid: numerus currens: 35
<Author(s)/writer(s): Agnes Paston, * c.1400
<Place of author: Norwich
<Sex of author(s): female
<Age of author: 40+
<Status of author: gentry
<Recipient: Edmund Paston
<PLace of recipient: London
<SEx of recipient: male
<ADdress of recipient: personal
<Relation of correspondents: mother to son
<Ranks of correspondents: equal
<Exact date: 1445
<Century (in quarters): 2/15
<Educational background: educated
<Dialect: EM

<Agnes Paston to Edmond Paston I, (1445),
<The Paston Letters, ed. Davis, pp. 6-7.

$I Address: To Edmond Paston, of Clyffordis Inne in London, be
$I   this lettre take.

$I TO myn welbelovid sone. I grete yow wel, and avyse yow to
$I thynkke onis of the daie of yowre fadris counseyle to lerne the
$I lawe; for he seyde manie tymis that hosoever schuld dwelle at
$I Paston schulde have nede to conne defende hym selfe.
$I    The vikare of Paston and yowre fadre, in Lenttyn laste was,
$I wher thorwe and acordidde, and doolis sette howe broode the
$I weye schuld ben, and nowe he hathe pullid uppe the doolis and
$I seithe he wolle makyn a dyche fro the cornere of his walle ryght
$I overe the weye to the newe diche of the grete cloose. And there
$I is a man in Truntche hyghht Palmere to, that hadde of yowre
$I fadre certein londe in Truntche over vii yere ore viii yere agoone
$I for corn, and trwli hathe paide all the 3eris; and now he hathe
$I suffrid the corne to ben withsette for viii s. of rentte to Gymmyng_ham,
$I wich yowre fadre paide nevere. Geffreie axid Palmere why
$I the rentte was notte axid in myn husbonddis tyme; and Palmere
$I seyde, for he was a grete man, and a wyse man of the lawe, and
$I that was the cawse men wolde not axe hym the rentte.

<p. 7

$I    I sendde yow not this lettre to make yow wery of Paston, for
$I I leve in hoope, and ye wolle lerne that they schulle be made
$I werye of here werke; for in good feyth I dare wel seyn it was
$I yowre fadris laste wille to have do ryghht wel to that plase, and
$I that can I schewe of good prefe, thowe men wolde seye naye.
$I    God make yow ryghht a good man, and sende Goddis blessyng
$I and myn. Wrettyn in haste at Norwich the Thorsdaie aftir
$I Candelmasse Daie.
$I                            By yowre modre, Angneis Paston.


