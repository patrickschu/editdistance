

<Quid: numerus currens: 69
<Author(s)/writer(s): Richard Cely the Elder (+ c.1482)
<Place of author: London
<Sex of author(s): male
<Age of author: 40+
<Status of author: merchant
<Recipient: George Cely
<PLace of recipient: Calais
<SEx of recipient: male
<ADdress of recipient: other
<Relation of correspondents: family (father to son)
<Ranks of correspondents: equal
<Exact date: 1477
<Century (in quarters): 4/15
<Educational background: poor spelling
<Dialect: x

<Richard Cely the elder to George Cely at Calais (1477),
<The Cely Letters, ed. Hanham, pp. 11-12.

$I           Jhesu M=liiij=c= lxxvij

$I I grete the wyll, and I understand ther com no marchauntys to
$I Caleys for to bye woll nor fellys, for the weche ys ryght heuy[nese]
$I for the marchauntys of the stapyll, for the weche I fere me euery
$I man wyll fende the mene for the sale and delyuer ys woll and fellys
$I into svre men ys handys be the mene of sale to marchauntys
$I strangers the weche haue repayryd to Caleys afor thys tyme, for
$I the weche I wolde ye hadde commyngaschon wyt syche mar_chauntys
$I as ye haue fonde svre men and good men, for to aventer
$I som of my woll and fell in there handys be the mene of sale at long
$I dayys, for I fele men schall do so at thys seson, for the weche
$I I wolde thynke that John Underhaye were a good man for [to]
$I tryste and hoder men suche as ye thynke good men. Spare not for

<p. 12

$I a long day, for I fere me it wyll com thereto, for I understande
$I wyll there be dyvers men of the Felychepe of the Stapyll of Caleys
$I haue solde woll for iij 3ere day, the laste payment, and the pryse
$I kepyt, and the money xxij s. viij d. for the li. Also for money be
$I exchonge at London ys vij s. x d. Fl., for vj s. viij d. ster., and for
$I to resayue at London in hand and for to delyuer at Bregys at
$I a monyth day after, vij s. x d. Fl. for vj s. viij d. ster., for the weche
$I I can thynke money wyll better thys marte noe, for the weche doe
$I as wyll as ye can, for I haue not schargyd the wyt a peny. Nor send
$I me no ster. money, for the lose ys to grete at thys seson. I wryt
$I no more at thys tyme, but Jhesu kepe. Wryte at London the xxiij
$I day of May in haste.
$I                               per Rychard Cely.

<Dorse: To Jorge Cely at Caleys be thys letter delyuerd. 
<(Shield.)


