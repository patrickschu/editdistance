

<Quid: numerus currens: 29
<Author(s)/writer(s): John Prior of Durham
<Place of author: Durham
<Sex of author(s): male
<Age of author: x
<Status of author: clergy
<Recipient: Robert Rolston
<PLace of recipient: x
<SEx of recipient: male
<ADdress of recipient: Sir
<Relation of correspondents: distant
<Ranks of correspondents: equal
<Exact date: 1441
<Century (in quarters): 2/15
<Educational background: educated
<Dialect: x

<Litera Directa Magistro Roberto Rolston (1444),
<The Priory of Coldingham to Johannes, Prior of Durham,
<The Priory of Coldingham, ed. Raine, pp. 153-54.

$I   Ryght wyrshipfull and reverent sir, I recommend me to yowe,
$I thankyng yowe as hertly as I can of the grette gentilness and
$I kyndnesse tendir loofe and effeccion that itt has likidd yowe
$I alwey to shewe to me; besekyng yow of good continuance.
$I and please it yow to wete that I and my brethere att this tyme
$I sennd a brothere of oure3, the berer of this lettre, to the courte
$I of rome; for certeyn maters concernyng the ryghts libertee3
$I and fredoms of the kyrke of Durham and the membres thereof;
$I and especyell of the priory of Coldyngham in Scottland, and
$I Lithum in Lancasshyre, as the berer of this has, if itt lyke
$I yowe, to shewe moore playnly in wrytyng. wherefoor I beseek
$I yowe, att the reverence of sent Cuthbert, who is your patron,
$I and whoose ryghte3 yhe are in maner bun to susteen and de_fennde,
$I thatt yhe will laboure to oure soverayn lorde the Kynge
$I for his gracious lettre3 to oure holy fadir the Pope for the good
$I speed and fortheryng of oure seyd maters aftir the forme con_savyde
$I by my moste wyrshypfull lorde cardinall of Yowrke, by
$I wham I and my brether are rewleydd and governanced in thys
$I cause, whylke forme the berer of thys lettre, yf itt please yowe,
$I sall delyver to you, to whom itt lyke Yowr reverence on my
$I behalfe gyff full faith and credence. And Gode Almighty
$I keppe you long in hegh whirshypp and easse of your hertte to

<p. 154

$I hyss pleasawnce. Wreton at Durham the viii day of Septembre.
$I                   Your awen at all hys power,
$I                                  John Priour of Duresme.


