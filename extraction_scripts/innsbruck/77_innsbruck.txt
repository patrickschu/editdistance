

<Quid: numerus currens: 76
<Author(s)/writer(s): Richard Cely the Elder (+ c.1482)
<Place of author: London
<Sex of author(s): male
<Age of author: 40+
<Status of author: merchant
<Recipient: George Cely
<PLace of recipient: Calais
<SEx of recipient: male
<ADdress of recipient: other
<Relation of correspondents: family (father to son)
<Ranks of correspondents: equal
<Exact date: 1478
<Century (in quarters): 4/15
<Educational background: poor spelling
<Dialect: x

<Richard Cely the elder at London to George Cely at Calais (1478),
<The Cely Letters, ed. Hanham, p. 23.

$I               Jhesu M=l=iiij=c= lxxviij

$I   I grete the wyll, and I haue resayuyd a letter from the wrete at
$I Bregys the ix day of Jun, the weche letter I haue wyll understande
$I euery ponte, and I haue resayuyd closyd in the sayd letter iij
$I letters of payment acordyng to youre wrytyng be Thomas Granger
$I bryngar, and I understand wyll the 3eyng of money be exchange
$I at the marte ys not good, and also I understande be Thomas
$I Granger the sodears at Caleys wyll not be plesyd for take for ther
$I payment viij s. Fl. for the nobyll ster., for the weche it ys to grete
$I a lose for the Stapyll to bere after there desyar, for the weche
$I I am ryght sory that I haue chargyd me so sore and so meche,
$I but I wyll understande more of that mater or I schepe woll or fell.
$I I bogwyt a v M=l= fell in Cottyswolde and they be good. I am
$I avysyd not for to schepe neder woll nor fell tyll I haue wrytyng
$I from the of syche maters and resaytys of money at Bregys, that
$I be the grace of God ye sa[ll] and haue done fuill wyll, and Jhesu
$I for ys grete mersy send a good pesse in the Dvke of Borgans londys,
$I for ellys wyll be no good marchantys warde. I wryte no more, but
$I Jhesu kepe you. Wryt at London the xvij of Jun in grete haste.
$I                                        per Rychard Cely.

<Dorse: To Jorge Cely at Caleys be thys delyuer. 
<(Shield.)


