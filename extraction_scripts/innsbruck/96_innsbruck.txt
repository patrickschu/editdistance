

<Quid: numerus currens: 95
<Author(s)/writer(s): Mary Barantyne, sister of William Stonor
<Place of author: Little Haseley
<Sex of author(s): female
<Age of author: 40+
<Status of author: gentry
<Recipient: Sir William Stonor
<PLace of recipient: x
<SEx of recipient: male
<ADdress of recipient: personal
<Relation of correspondents: family (sister to brother)
<Ranks of correspondents: equal
<Exact date: 1481
<Century (in quarters): 4/15
<Educational background: educated
<Dialect: x

<Mary Barantyne to Sir William Stonor (13 Nov. 1481)
<The Stonor Letters and Papers 1290 â€“ 1483, ed. Charles Lethbridge Kingsford, Vol. II
<Letter 294, p. 129.

$I Ryght reverent and worschypfull brother, I recomende me unto yow 
$I as hertely as I can: thankyng yow of yowr good brothyrhed to me 
$I before thys tyme schewyd, wyche I pray yow of contynuance: lettyng 
$I yow wytt, as I ham informyd, that my husbonde be the mevyng, pro_curyng,
$I and struyng of my lady hys modyr, that they wull syll serteyne 
$I of my husbondes lyvelode: what hytt ys I cannot informe yow, but as 
$I a credebyll man that schulde know be my reson hytt schulde be 
$I Henton: wherfor I beseche yow and requyre yow, as ye ar a trewe 
$I Goddes knyth and the Kyngges, that ye avyse and cownsell my seyde 
$I husbond the contrary, so beyng dysposyd, as my very tryste is in yow : 
$I for I thonke God we have feyr yssew, and by possybylyte be lyke to
$I have : and I beseche yow that thys seyde cownsell and avyse cum by 
$I your selfe, and not of me in no wyse. And I shall pray to God for 
$I yowre honor and welfare, wyche preserve yow bodely and gostely. I-_writyn
$I att Lytyll Haseley the Tewseday before the feste of seynt Hewe 
$I the bysshoppe.
$I By your owne syster, Mare Barantyne.
$I To my rygth reverent and worshypfull brothyr, Syr Willm. Stonor, 
$I knyth, be thys bylle delyverede.


