

<Quid: numerus currens: 97
<Author(s)/writer(s): Queen Elizabeth Woodville (*1437), queen consort of Edward IV
<Place of author: Greenwich
<Sex of author(s): female
<Age of author: 40+ (48)
<Status of author: royal
<Recipient: Sir William Stonor
<PLace of recipient: x
<SEx of recipient: male
<ADdress of recipient: formal
<Relation of correspondents: distant
<Ranks of correspondents: downwards
<Exact date: 1482
<Century (in quarters): 4/15 
<Educational background: educated
<Dialect: x

<Queen Elizabeth Woodville to Sir William Stonor (1 August 1482)
<The Stonor Letters and Papers 1290 – 1483, ed. Charles Lethbridge Kingsford, Vol. II
<Letter 319, pp. 150-151.

$I By the Quene.
$I Trusty and welbeloved, we grete you wel: and where as we under_stand
$I by report made unto us at this tyme that ye have taken upon 
$I yow now of late to make maistries withynne our fforest and Chace of
$I Barnewod and Exsille, and þat in contempt of us uncourteisly to hunt 
$I and slee our deer withynne þe same to our grete mervaille and displeasir, 
$I we wol ye wite þat we entend to sew suche remedy therynne as shall 
$I accorde with my lordes laws. And whereas we ferþermore understand 
$I þat ye purpose under colour of my lordes Commyssion in þat behalf 
$I graunted unto you, as ye sey, hastly to take þe view and reule of our 
$I game of dere withyn our said fforest and Chace, we wol þat ye shew 
$I unto us or our Counsell your said Comission, if any suche ye have. 
$I And in þe mean season þat ye spare of huntyng withynne our said fforest 
$I or Chace, as ye wol answere at your perill. Yoven under our signet at 
$I our Maner of Grenewiche the first day of August.

<p. 151

$I Elysabeth.
$I To our trusty and welbeloved Sir William Stonor, knyght.


