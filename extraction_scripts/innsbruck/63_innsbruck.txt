

<Quid: numerus currens: 62
<Author(s)/writer(s): Elizabeth Stonor (+ 1479)
<Place of author: London
<Sex of author(s): female
<Age of author: 40+
<Status of author: gentry
<Recipient: William Stonor
<PLace of recipient: Orton
<SEx of recipient: male
<ADdress of recipient: personal
<Relation of correspondents: family (cousins)
<Ranks of correspondents: equal
<Exact date: 1476
<Century (in quarters): 4/15
<Educational background: x
<Dialect: x

<Elizabeth Stonor to William Stonor (1476c),
<The Stonor Letters and Papers, ed. Kingsford, p. 12.

$I 9 October, 1476

$I                  Jhesu M. iiij=c= lxxvj.
$I    Right Interly and beste belovyde Cosyn, I recomaunde me unto you
$I in moste lovyng wyse. Syr, I resayvyde ffrome you a letter by the
$I wyche I consayvyde that ye canne not departe but it shulde be to your
$I gret lose. Wherffor ye do ryght welle to set hyt in a suerte: ffore hyt
$I thys no lytell monay that he howys you. And Syr, as ffore my Cosyn
$I Fowler, he whas not come as thys nythe, but he wylle be to morow at
$I his plase as hyt thys tollde me. And as ffore my son Betson I have no
$I wrytyng syn you departe. I truste yt shall not be longe to or whe shalle
$I have wrytyng ffrome hym. And Syr, ther as ye wrte unto me ther as
$I þat Chetys and Hoderstone shulde be leffte ther stylle, truly so hyt
$I thys: ffor I have put ffore no thyng save hondely for sarten plote.
$I fforder more, Syr, ye schall under[stonde] þat Thomas a Wode hys very
$I sore syke at the Sworde in Flete strete. Syr, the Kyng hys come to
$I Westemester, and I understonde there schalle be a gret Counsell, where_ffore
$I I wot never. My Cosyn Hellmys recommaunde hym unto you.
$I And Syr, I thanke you hartely as I cane ffore your good tynchys: ffore
$I truly thay whare very goode and swet as I het hany many a day.
$I Whereffore I sent my ffader hone off them to hys soper. Whereffor
$I he thanke you ryght hartely. No more unto you at thys tyme, Jhesu
$I have you in his kepyng, Amen. At London the ix day of Octobur at
$I ix a Cloke at nythe.
$I           By your owne Elysabeth Stonor.
$I    Allso Syr, ye schulle understonde that Thomas Wode hys [syke wi]th
$I the pokys.

$I   To my Ryght Reverent and Worshipffull hosbon Wyllm. Stonor,
$I Sqyer, at Orton thys letter be delyverd.   In hast. dd.


