

<Quid: numerus currens: 55
<Author(s)/writer(s): Jane Stonor (?)
<Place of author: Stonor (?)
<Sex of author(s): female
<Age of author: 40+
<Status of author: gentry
<Recipient: daughter
<PLace of recipient: x
<SEx of recipient: female
<ADdress of recipient: personal
<Relation of correspondents: family
<Ranks of correspondents: equal
<Exact date: 1472 (?)
<Century (in quarters): 3/15
<Educational background: educated
<Dialect: Oxfordshire?

<Jane Stonor (?) to her daughter (c.1472?)
<The Stonor Letters and Papers 1290 – 1483, ed. Charles Lethbridge Kingsford, Vol. I
<Letter 120, p. 123.

$I Welebylovyd doughter, I grete yow wele: and I understond ye wold
$I have knowlech how ye shuld be demenyd. Doughter, ye wot wele ye ar
$I there as it plesyd þe quene to put yow, and what tyme þat ye cam fyrst
$I fro myn: albeit myn husbonde and I wold have had . . . wherwith þe
$I quene was ryght gretly displisyd with us both: hall be it we knowe
$I ryght wele it cam nat of her selfe. Also me thynk þay sshuld nat be so
$I wery of yow, þat dyd so gret labour and diligence to have yow : and
$I wher as ye thynk I sshuld be unkynde to yow, verrely þat am I nat, for
$I and ye be as I left yow, as I trust verrely þat ye be, I am and wyll be
$I to yow as a moder sshuld be, and if so be þay be wery of yow, ye sshall
$I cum to me, and ye wille your selfe: so þat my housbond or I may have
$I writyng fro þe quene with her awn hand, and ells he nor I neyther dar
$I nor wyll take upon us to reseyve yow, seyng þe quenys displesyr
$I afore: for myn housbond seyth he hath nat wyllyngly disobeyde her
$I comaundment here afore, nor he wyll nat begynne nowe. Also I
$I understond . . .

<No endorsement.


