

<Quid: numerus currens: 90
<Author(s)/writer(s): Richard Cely the Younger (* c.1458)
<Place of author: London
<Sex of author(s): male
<Age of author: -40
<Status of author: merchant
<Recipient: George Cely
<PLace of recipient: Calais
<SEx of recipient: male
<ADdress of recipient: personal
<Relation of correspondents: family (younger to elder brother)
<Ranks of correspondents: equal
<Exact date: 1480
<Century (in quarters): 4/15
<Educational background: poor spelling
<Dialect: x

<Richard Cely the younger at London to George Cely at Calais (1480),
<The Cely Letters, ed. Hanham, p. 74.

$I               Jhesu M=l=iiij=c= iiij=xx=

$I   Ryught interly welbelouyd brother, I recomende me wnto yow
$I as tendyrly as harte con thynke, informyng yow at te makyng of
$I thys howre father and mother wher in good hell, and whe aull,
$I thankyd be God. Syr, I hawe bene in Cottyssowlde and packyd
$I xxix sarpellerys woll for howr father, and in the mene sesun howre
$I father ressauyd a letter frome yow to me derectyd, and of Lokyng_ton
$I a carte and a cower qwherin I haue lokyd and fwnde aulthyng
$I acordyng to yowr wrytyng. Howr father has payd for the kustum
$I v s., and Lokyngton haskys for frayte vj s. viij d. - a ys not 3eyt
$I payd. Syr, I haw bowte no felles 3eyt. I departe to Addyrbery te
$I fyrste day of May and qwen I cwme agene I wyll wryte to you mor
$I playnely. I pray yow se my godfathers leter and lete hyme se yowrs.
$I Howr father marwwellys that he haue no wrytyng frome you.
$I I pray yow wryt byt for hoype in ws to a whor dyscwmfortys for
$I heuer, ant therfor lete ws indewer ws to plese, as Jhesu geue ws
$I grase to do, ho haue ws and howre good frendys [in] kepyng.
$I Wryttyn at London the xxix day of Aprell.
$I                         per yowr brother
$I                            Rychard Cely.

$I Dorse: Syr, my Lord of Sente Jonys commende hym to you, and
$I thankys yow for yowr tydy[ngys], and prays you of contynewans.
$I He ys ryught glad of them, and he prays yow to remembyr hys
$I sadyllys, styropys and spwrs, and clothe for hosyn. Aull tys a[t]
$I thys Whytsuntyd he pray yow that hyt may be had.

$I Wnto my ryught whelbelouyd br[o]ther George Cely merchande
$I of the Estapell beyng at Calles so dd. (Seal.)


