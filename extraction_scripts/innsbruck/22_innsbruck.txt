

<Quid: numerus currens: 21
<Author(s)/writer(s): John Prior of Durham
<Place of author: Durham
<Sex of author(s): male
<Age of author: x
<Status of author: clergy
<Recipient: Lord Hales
<PLace of recipient: Durham
<SEx of recipient: male
<ADdress of recipient: Sir
<Relation of correspondents: distant
<Ranks of correspondents: equal
<Exact date: 1441
<Century (in quarters): 2/15
<Educational background: educated
<Dialect: x

<Litera Directa Domino de Hales: a brother of Coldingham to Lord Hales (1441),
<The Priory of Coldingham, ed. Raine, p. 122.

$I   Wirshipfull sir, I commend me to yowe, thankyng yow of
$I your goode supportacion shewid to your celle of Coldyngham,
$I besekand yow of your good continuance. And lik hitt yow to
$I weete that I haff receyvid your lettres, sennd to me by my bro_ther
$I John Penchere. And as touchand the office of the bailyery
$I of Coldingham, I am right sary thatt ony heavynesse or debate
$I suld be betwen yowe and your cosyn Sir Davy for hitt, for in
$I goode faith, and I warre nerhande yow, I wald labour wyth all
$I myn hertt both wyth my goode and my body to make goode
$I unite and pece between yowe. And yhe will, att the reverence
$I of Gode, considir howe thatt Gode has endouid yowe wyth
$I gretter lyveloode than is sir Davy, and if the fee of the Bailyery,
$I the whilke is a grett help to his liveloode, be takyn fro hym,
$I hitt ware to hym grett loose and hynderannce, and to yowe
$I litill encresse. Never the lesse, as I have wrytyn to the Lorde
$I of Hayles, who wrate to me for yowe for the office of the
$I bailyery aforsaid, if the said Sir Davy will of his awen fre will
$I surrendour his patente3 of the said office of the bailyery of Col_dyngham,
$I and delyvere thayme to me or to the Prior of Col_dyngham,
$I I can wele agree me to grannte yowe the said office
$I for certeyn yheres apon certeyn condicion3. And God haff
$I yowe in his graciouse kepyng. Wrtyn att Durham, the xiiI
$I day of Octobre.


