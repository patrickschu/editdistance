

<Quid: numerus currens: 73
<Author(s)/writer(s): Richard Cely the Elder, d. c.1482
<Place of author: London
<Sex of author(s): male
<Age of author: 40+
<Status of author: merchant
<Recipient: George Cely
<PLace of recipient: Calais
<SEx of recipient: male
<ADdress of recipient: none
<Relation of correspondents: family (father to son)
<Ranks of correspondents: equal
<Exact date: 1478
<Century (in quarters): 4/15
<Educational background: poor spelling
<Dialect: x

<Richard Cely the elder to George Cely at Calais (1478),
<The Cely Letters, ed. Hanham, p. 19.

$I               Jhesu M=l=iiij=c= lxxviij
$I   I grete the wyll, and I wryt to the at thys tyme as I understand we
$I sshal [paye] howre custon and subsete at Caleys to the sodears
$I sterlyng money, xxiiij s. for the li. Were we payd xxj s. iiij d.
$I Flemyche, we schall paye from henys forwarde after the rate of
$I ster., that ys, ij ryallys for a li., hoder goldys after the rate and
$I the valve of the same. I was wyt the Mayar of the Stapyll and
$I the felychepe wyt the Kyng and ys lordys of ys Consell for thys
$I mater, and there the mater was declarede be the Recordar of
$I London and the answere was playnely schol be non hoder wyse --
$I the acte of Parlementys to paye them in sterlyng money, and so
$I thay wyll be payd. The cavse I wryt to the ys for to beware [of]
$I resayuyvng of syche goldys as gryte lose ys in at Caleys. The
$I schepyng ys begone at London, but I doe notyng tyll the tyme
$I I haue wrytyng from the, the weche ys long of comyng as me
$I semyth. The laste day of Apperell I haue resayuyd ij letters from
$I the, a let[ter wrete] at Caleys the xvij day of Apperell, be the weche
$I I understande youre comyng t[o] Caleys, the toder letter wrete
$I at Caleys the xxiiij day of Apperell, the weche I understand wyll.
$I Ye schall understand the mater be thys letter of t[he] concleseon
$I notyng for the welle of the Felychepe of the Stapyll, but men
$I schepe faste at London, wherfor I am avysyd for to schepe xix
$I sarplerys and a poke of my Cottyswolde woll, the weche was of
$I John Busche gaderyng, of the same that ys to selle at Caleys, for
$I the weche I wyll ye make som sale and ye may doe wyll and svere,
$I for I fere me men [will] sele schortely wan the plete com to Caleys.
$I John Cely hathe bogwyt for me iij Ml fell, but thay be not com to
$I London yete. I pray the send me wrytyng as sone as ye can of
$I youre avyse, for I wyll aponte me thereafter in schepyng of my
$I woll, and as I haue conford from you. I wryte no more to you at
$I thys tyme, but Jhesu kepe you. Wryte at London the fryste day
$I of May in haste.
$I                              per Rychard Cely.

<Dorse: To Jorge Cely at Caleys be thys delyuer. 
<(Seal_and_shield.)


