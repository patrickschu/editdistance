

<Quid: numerus currens: 22
<Author(s)/writer(s): John Prior of Durham
<Place of author: Durham
<Sex of author(s): male
<Age of author: x
<Status of author: clergy
<Recipient: Sir David Home
<PLace of recipient: Coldingham, Scotland
<SEx of recipient: male
<ADdress of recipient: Sir
<Relation of correspondents: distant
<Ranks of correspondents: equal
<Exact date: 1441
<Century (in quarters): 2/15
<Educational background: educated
<Dialect: x

<Litera Directa David Home (1441),
<John Prior of Durham to Sir David Home,
<The Priory of Coldingham, ed. Raine, p. 123.

$I   Wirshipfull sir, I commend me to yowe, thankand yowe
$I hertly of your good supportacion and labour shewid till my
$I brether and oure celle of Coldingham, prayand yowe of your
$I good contynuance. And as touchande the office of the Bailyery
$I of Coldingham, lik hitt yow to undirstande that the lorde of
$I Hales has wrytyn to me fore Alexandre Home for the office of
$I the said bailyery, and also the said sir Alexander has writen to
$I me rehersyng a certeyn condicion made betwix yowe and hym
$I as touchand the said office, in whilke matere I haff wryten
$I both to the said lord of Hale3 and to sir Alexander on this
$I manere, that if yhe will discharge your selfe on your awen
$I fre will and surrendoure your patentys of your office to me or to
$I the prior of Coldyngham, I can well agre to grannt to sir
$I Alexandre the office of the bailyery of Coldingham for certeyn
$I yhere3; noght gaynstandyng, I consele yowe be wele awisid or
$I yhe delyvere thaym for yowe, for hitt is noght, ne has been
$I my entent to disharge yowe of your office wythoutyn othere
$I cause than yhe haff gevyn or will giffe, as I suppoose; and thar
$I for put no blame to me in tym commyng, for yhe shall haff no
$I cause. And God almyghty haff yowe in his kepyng. Writen
$I at Durham, the xiii day of Octobre.


