

<Quid: numerus currens: 68
<Author(s)/writer(s): Elizabeth Stonor (+ 1479)
<Place of author: London
<Sex of author(s): female
<Age of author: 40+
<Status of author: gentry
<Recipient: William Stonor
<PLace of recipient: Stonor
<SEx of recipient: male
<ADdress of recipient: personal
<Relation of correspondents: family (first wife to husband)
<Ranks of correspondents: equal
<Exact date: 1477
<Century (in quarters): 4/15
<Educational background: educated
<Dialect: Oxfordshire (?)

<Elizabeth Stonor to William Stonor (7 March, 1477)
<The Stonor Letters and Papers 1290–1483, ed. Charles Lethbridge Kingsford, Vol. II
<Letter 180, pp. 22-23.

$I Jhesu A° xvij.
$I Ryght enterly and best belovyd husbond, I recomaund me unto you 
$I as hertely as I can. Syre, I have ress[eyved] a letter ffrom you, and a 
$I nothyr letter þat my son Betson sent you and a tokyn from you be your 
$I servant Christoffyre, whech letter I have red and ryght well undyrstond. 
$I And as towchyng John Elmys, truly, syre, he is a marvelus man: I con_seyve 
$I be my son þat he wold goo from his promesse þat he made to 
$I you and to hym of his woll þat hyt suchld1 aryse as good in pokyng thys 
$I 3ere as hyt ded þe last 3ere : and þat I consyve he cannot make good: 
$I but never þe lesse I dout not but þat you and my son Betson wyll 
$I handyll þe matyrs well I-nowe: ffore blessyd be God 3e be on þe surere 
$I syde : ffore all þe sayde woll I have ress[eyved] hyte and fayer howsyd 
$I hyt: and 3yt ffore all that I wot well þat you and my son wylnot dele 
$I with hym othyrewyse than ryght and consyes wyll requere, and þat is 
$I best. Syre, I thank you hertely þat hyt plesyd you to wyshe me with 
$I you at redyng off my letter: truly I wold I had a be there with you at 
$I þe same seson with all my hert. And as towchyng my brothyre Stonore, 
$I truly syre ther was no bodye þat tellyd me precysly þat hyt was he, but 
$I I knowe well hyt was he, ffore hyt was sayde to me þat I kept you here 
$I among a meany of boyes with othyre langwage more, whech was not 
$I fyttyng fore to have such langwage of any servant that long to you ore 
$I me: fore, and he remembyre hym selff well, he hath no cause to saye 
$I of me otherwyse than well: fore I never sayde to dysplease hym be my 
$I wyll, but fore hys own worshypp, and þat knowyth God, how ever pre_serve
$I you. At London, þe vij day of Marche. Cateryn and Hue Fenne 
$I recomaund them unto you, and they pray fore you as they can. And

<p. 23

$I Syre Wyllm. Stavelye and all your howshold ffaryth well, blessyd be
$I God.
$I By your owne to my pouer Elysabeth Stonore.
$I My good Cosen, I am crassed in my baket: you wat what I men. 
$I To my ryght worschypfull Cosyn Wyllm. Stonore, squyer, at Stonore 
$I be this delyvered.


